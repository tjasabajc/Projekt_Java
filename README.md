# Projekt_Java

Repozitorij vsebuje projekt v Javi, ki smo ga naredili v drugi polovici semestra.

## Navodila za uporabo

Ko se okno odpre, je v polju za vzdevek vpisano sistemsko ime uporabnika. V to polje (skrajno levo spodaj) lahko vnesemo poljubno ime in se prijavimo. Ko smo prijavljeni, lahko pišemo v okno za vnos sporočila, ki ga pošljemo s pritiskom na tipko enter. Javna sporočila drugih uporabnikov se prikazujejo v velikem oknu na levi strani.

Na desni v zgornjem oknu vidimo prijavljene uporabnike, v srednjem vidimo zasebna sporočila, ki smo jih dobili v času, ko nismo bili prijavljeni, v spodnjo vrstico pa lahko vnesemo vzdevek uporabnika, ki mu želimo poslati zasebno sporočilo.

Med levim in desnim delom okna je navpična ločilna črta, ki jo lahko nekoliko pomaknemo vstran, da npr. več prostora namenimo levi strani (pogovor). Če kliknemo na katerega od malih trikotnikov zgoraj na ločilni črti, bo ena stran popolnoma izginila in bo druga zasedla ves prostor.

Ko zapremo okno, se avtomatično odjavimo (torej ni potrebno uporabiti gumba ODJAVA).
